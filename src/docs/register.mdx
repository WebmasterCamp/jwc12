# คุณสมบัติของผู้สมัครเข้าร่วมโครงการ

1. ผู้สมัครต้องเป็นนักเรียนระดับมัธยมศึกษาตอนปลายหรือเทียบเท่าที่มีอายุระหว่าง 15 - 18 ปีบริบูรณ์ โดยกำลังศึกษาระดับชั้นมัธยมศึกษาปีที่ 4 จนถึงปีที่ 6 รวมถึงผู้ที่จบการศึกษาระดับชั้นมัธยมศึกษาปีที่ 6 แล้ว แต่ยังไม่เคยเข้าเรียนระดับอุดมศึกษามาก่อน
2. ผู้สมัครจะต้องมีความสนใจในการทำเว็บไซต์ และปรารถนาจะเป็นเว็บมาสเตอร์มืออาชีพ แต่ไม่จำเป็นต้องมีพื้นฐานการสร้างเว็บไซต์มาก่อน
3. ผู้สมัครสามารถเข้าร่วมการอบรมได้ตลอดระยะเวลา 3 วัน 2 คืน โดยได้รับการยินยอมจากผู้ปกครอง
4. เป็นผู้ที่ได้รับวัคซีนโควิด 19 ครบถ้วนตามเกณฑ์ที่กระทรวงสาธารณสุขกำหนดก่อนวันจัดกิจกรรมอย่างน้อย 14 วัน หรือมีประวัติการติดเชื้อไวรัสโคโรนา 2019 (COVID-19) และรักษาหายแล้วก่อนวันจัดกิจกรรมอยู่ในช่วง 1 - 3 เดือน ทั้งนี้ผู้สมัครต้องส่งหลักฐานการได้รับวัคซีนหรือเอกสารแสดงประวัติการติดเชื้อและการรักษาเมื่อถูกร้องขอ
5. ไม่อยู่ในกลุ่มเสี่ยงติดเชื้อ COVID-19 ในช่วงก่อนวันจัดกิจกรรมตามเงื่อนไข ดังนี้

   - ไม่มีอาการบ่งชี้โรคติดเชื้อไวรัสโคโรนา 2019 (COVID-19) เช่น ไข้ ไอ มีน้ำมูก เจ็บคอ คอแห้ง อ่อนเพลีย ปวดเมื่อย ท้องเสีย ตาแดง ผื่นขึ้น หรือเหงื่อออกตอนกลางคืน
   - ไม่มีประวัติสัมผัสกับผู้ป่วยที่ยืนยันถึงการเป็นโรคติดเชื้อไวรัสโคโรนา 2019 (COVID-19) เป็นเวลาอย่างน้อย 14 วัน ก่อนวันจัดกิจกรรม

6. มีผลตรวจเชื้อเป็นลบเมื่อตรวจเชื้อด้วยชุดตรวจเชื้อ SARS-CoV-2 (เชื้อก่อโรค COVID-19) แบบตรวจหาแอนติเจนด้วยตนเอง (COVID-19 Antigen test self-test kits) ภายใน 24 ชั่วโมง ก่อนวันจัดกิจกรรม ทั้งนี้ผู้สมัครต้องส่งผลตรวจเชื้อเมื่อถูกร้องขอ

# การสมัครเข้าร่วมโครงการ

1. สมัครได้ตั้งแต่วันที่ 8 มิถุนายน 2565 ถึงวันที่ 24 มิถุนายน 2565 (ไม่มีค่าใช้จ่ายในการสม้คร)
2. สาขาที่รับสมัครมีทั้งหมด 4 สาขา ได้แก่

   - Web Content
   - Web Design
   - Web Marketing
   - Web Programming

3. ผู้สมัครสามารถสมัครได้เพียง 1 สาขาเท่านั้น โดยการเลือกสาขาจะอยู่ในขั้นตอนที่ 2 ของระบบรับสมัคร หากมีการยืนยันการเลือกสาขาและผ่านขั้นตอนที่ 2 แล้ว ผู้สมัครจะไม่สามารถเปลี่ยนสาขาได้อีก
4. การสมัครจะเสร็จสมบูรณ์เมื่อผู้สมัครกดปุ่ม "ส่งใบสมัคร" ในขั้นตอนสุดท้ายแล้วเท่านั้น และเมื่อกดปุ่มแล้วจะไม่สามารถแก้ไขข้อมูลได้อีก
5. ข้อมูลของผู้สมัครทุกคนจะถูกคุ้มครองตามนโยบายคุ้มครองข้อมูลส่วนบุคคล

# การสมัครเข้าร่วมโครงการ

1. ผู้สมัครจะผ่านการคัดเลือกโดยคณะกรรมการผู้ทรงคุณวุฒิ 2 รอบ ได้แก่

   - รอบตรวจใบสมัคร เพื่อคัดเลือกผู้มีสิทธิ์สัมภาษณ์
   - รอบสัมภาษณ์ เพื่อคัดเลือกผู้มีสิทธิ์เข้าร่วมโครงการ

2. รายชื่อผู้มีสิทธิ์สัมภาษณ์จะประกาศที่เว็บไซต์ jwc.in.th ในวันที่ 26 มิถุนายน 2565 พร้อมแจ้งรายละเอียดวัน เวลา และสถานที่สัมภาษณ์ รวมทั้งสิ่งที่ผู้เข้าสัมภาษณ์ต้องเตรียมมาในวันสัมภาษณ์
3. ผู้มีสิทธิ์สัมภาษณ์ทุกคนจะต้องมาสัมภาษณ์กับคณะกรรมการในวันที่ 28 มิถุนายน 2565 โดยรายละเอียดเกี่ยวกับการเข้ารับการสัมภาษณ์จะแจ้งให้ทราบในวันประกาศรายชื่อผู้มีสิทธิ์สัมภาษณ์
4. คณะกรรมการจะคัดเลือกผู้มีสิทธิ์เข้าร่วมโครงการ 4 สาขา ๆ ละ 12 คน รวมทั้งสิ้น 48 คน โดยจะประกาศรายชื่อผู้ผ่านการคัดเลือกที่เว็บไซต์ jwc.in.th ในวันที่ 29 มิถุนายน 2564
5. การตัดสินของคณะกรรมการถือเป็นที่สิ้นสุด

# รายละเอียดการเข้าร่วมโครงการ

1. ผู้มีสิทธิ์เข้าร่วมโครงการต้องโอนเงินค่ามัดจำเพื่อเป็นการยืนยันสิทธิ์จำนวน 500 บาท ซึ่งเงินมัดจำนี้จะได้รับคืนในวันสุดท้ายของโครงการเมื่อท่านเข้าร่วมครบทุกกิจกรรมเท่านั้น
2. โครงการนี้ไม่มีค่าใช้จ่ายใด ๆ ในการเข้าร่วมกิจกรรม รวมอาหารมื้อหลักและอาหารว่างตลอดโครงการ
3. ผู้จัดงานขอสงวนสิทธิ์ในการเปลี่ยนแปลง แก้ไขรายละเอียดกิจกรรมในครั้งนี้ และ/หรือข้อกำหนดและเงื่อนไขต่าง ๆ ที่เกี่ยวข้องตามดุลพินิจของผู้จัดงาน โดยไม่ต้องแจ้งให้ทราบล่วงหน้า
